# Regulamin Komisji Rewizyjnej Stowarzyszenia PHPers

#### §1

Komisja Rewizyjna, zwana dalej Komisją, jest organem kontrolnym, działającym w imieniu i z upoważnienia walnego zebrania członków Stowarzyszenia.

#### §2

1. Komisja składa się z od trzech do pięciu członków wybranych przez walne zebranie członków Stowarzyszenia. 
2. Wybrani członkowie Komisji nie mogą być członkami organu zarządzającego, pozostawać z nimi w stosunku pokrewieństwa, powinowactwa lub podległości z tytułu zatrudnienia, nie mogą też być skazani prawomocnym wyrokiem z winy umyślnej.
3. Członkowie Komisji pełnią swoją funkcję społecznie.

#### §3

1. Na swoim pierwszym posiedzeniu Komisja wybiera ze swego grona: Przewodniczącego Komisji, Zastępcę i Sekretarza.
2. W przypadku zmniejszenia się liczby członków poniżej 3 osób Komisja zobowiązana jest uzupełnić swój skład według zasad określonych w Statucie Stowarzyszenia.
3. Najbliższe Walne zebranie, regulaminowe lub zwołane w tym celu walne nadzwyczajne, zatwierdza lub odrzuca dokonane zmiany składu Komisji.
4. Członkowie Komisji mogą być odwołani na podstawie uchwały Walnego Zgromadzenia w przypadku, gdy:
   * nie wywiązują się z obowiązku członka Stowarzyszenia i Komisji, 
   * działają na szkodę Stowarzyszenia. 

#### §4

1. Podstawowe kompetencje i obowiązki Komisji to:
   * kontrolowanie zgodności działań Zarządu ze Statutem Stowarzyszenia i uchwałami Walnego Zebrania oraz regulaminem pracy Zarządu,
   * przeprowadzanie merytorycznej i finansowej kontroli działalności Zarządu - co najmniej raz w roku, 
   * przedstawianie na Walnym Zebraniu sprawozdań i wniosków dotyczących udzielenia zarządowi absolutorium, 
   * zwoływanie Walnego Zebrania Sprawozdawczego, w przypadku gdy zarząd nie zwołuje takiego zebrania,
2. Komisja wykonuje swoje czynności na posiedzeniach oraz przez swoich członków, którym zleca wykonywanie powierzonych zadań.

#### §5

1. Posiedzenia Komisji zwołuje Przewodniczący, nie rzadziej niż raz w roku, oraz na każde żądanie przynajmniej dwóch członków Komisji.
2. O terminie i miejscu posiedzenia członkowie Komisji winni być powiadomieni przynajmniej 7 dni przed planowanym terminem.
3. W posiedzeniach Komisji mogą brać udział osoby zaproszone przez przewodniczącego.
4. Posiedzenia Komisji odbywają się drogą elektroniczną (konferencja, wideokonferencja, komunikator elektroniczny) lub osobiście.

#### §6

Do współpracy i opracowania określonych zagadnień komisja może powołać, za zgodą Prezesa Zarządu, rzeczoznawców lub specjalistów.

#### §7

W celu wykonania swych statutowych zadań komisja ma prawo żądać od zarządu, członków i pracowników Stowarzyszenia wszelkich sprawozdań i wyjaśnień, przeglądać księgi, dokumenty i sprawdzać stan majątku Stowarzyszenia.

#### §8

1. Z czynności kontrolnych Komisja sporządza protokół zawierający:
    * datę i przedmiot kontroli,
    * nazwiska osób przeprowadzających kontrolę oraz ewentualnie osób obecnych podczas kontroli, 
    * wykaz dokumentów, na podstawie których wydano ocenę i wynik kontroli,
    * wykaz osób przeprowadzających kontrolę oraz osób obecnych przy kontroli.
2. Protokół publikowany jest drogą elektroniczną.

#### §9

W przypadku stwierdzenia nieprawidłowości Komisja powinna żądać zwołania posiedzenia Zarządu celem podjęcia odpowiednich kroków zapobiegających powstawaniu nieprawidłowości i umożliwiających likwidacje szkód.

#### §10

1. Uchwały Komisji są ważne, jeżeli zostały podjęte w obecności co najmniej połowy członków Komisji. 
2. Uchwały Komisji zapadają zwykłą większością głosów. W razie równej ilości głosów decyduje głos przewodniczącego.
3. Głosowania są jawne.
4. Z każdego posiedzenia i czynności Komisji powinien być sporządzony protokół zawierający podjęte decyzje, uchwały i ustalenia. Protokół podpisują wszyscy obecni członkowie komisji.

#### §11

Zalecenia Komisji mogą być przekazane zarządowi w formie ustnej, w czasie obrad zarządu lub na piśmie. Fakt ten winien być odnotowany w dokumentacji Komisji.

#### §12

Niniejszy regulamin w chodzi w życie z dniem uchwalenia.