<html>
<head>
<meta http-equiv="Content-type" content="text/html; charset=utf-8" />
<link href='http://fonts.googleapis.com/css?family=Open+Sans:400,700&subset=latin,latin-ext' rel='stylesheet' type='text/css'>
<link rel="stylesheet" type="text/css" href="normalize.css" />
<link rel="stylesheet" type="text/css" href="style.css" />
</head>
<body>
<div id="wrapper">
<h1 id="statut">Statut</h1>
<h2 id="rozdział-i">Rozdział I</h2>
<h3 id="postanowienia-ogólne">Postanowienia ogólne</h3>
<h4 id="section">§1</h4>
<p>Stowarzyszenie nosi nazwę &quot;Stowarzyszenie PHPers&quot; zwane dalej Stowarzyszeniem.</p>
<h4 id="section-1">§2</h4>
<p>Terenem działania Stowarzyszenia jest obszar Rzeczypospolitej Polskiej.</p>
<h4 id="section-2">§3</h4>
<p>Dla realizacji celów statutowych Stowarzyszenie może prowadzić działania poza granicami kraju na terenie innych państw, z poszanowaniem tamtejszego prawa.</p>
<h4 id="section-3">§4</h4>
<p>Siedzibą Stowarzyszenia jest miasto Warszawa.</p>
<h4 id="section-4">§5</h4>
<p>Stowarzyszenie może powoływać koła, które działają na podstawie regulaminu zatwierdzonego przez Walne Zebranie.</p>
<h4 id="section-5">§6</h4>
<p>Stowarzyszenie posiada osobowość prawną.</p>
<h4 id="section-6">§7</h4>
<ol style="list-style-type: decimal">
<li>Stowarzyszenie może być członkiem innych krajowych organizacji zainteresowanych tym samym lub podobnym profilem działania.</li>
<li>O przystąpieniu do organizacji, o których mowa w ust. 1, bądź wystąpieniu z nich, decyduje Walne Zgromadzenie Członków zwykłą większością głosów.</li>
</ol>
<h4 id="section-7">§8</h4>
<p>Stowarzyszenie ma prawo używania własnych pieczęci, oznak i znaków organizacyjnych, z zachowaniem obowiązujących przepisów.</p>
<h2 id="rozdział-ii">Rozdział II</h2>
<h3 id="cele-i-środki-działania">Cele i środki działania</h3>
<h4 id="section-8">§9</h4>
<p>Celem działania Stowarzyszenia jest promocja języka programowania PHP oraz integracja społeczności programistów tego języka w Polsce.</p>
<h4 id="section-9">§10</h4>
<p>Stowarzyszenie – działając zgodnie z prawem obowiązującym w Rzeczpospolitej Polskiej - dąży do realizacji swoich celów przez:</p>
<ol style="list-style-type: decimal">
<li>organizowanie spotkań społeczności programistów PHP w Polsce,</li>
<li>organizowanie szkoleń i konferencji,</li>
<li>prowadzenie i rozwijanie strony internetowej promującej wiedzę na temat języka programowania PHP,</li>
<li>udzielanie wsparcia za pomocą strony internetowej przez poszczególnych członków,</li>
<li>tworzenie i dystrybucję materiałów szkoleniowych oraz reklamowych.</li>
</ol>
<h2 id="rozdział-iii">Rozdział III</h2>
<h3 id="członkowie-ich-prawa-i-obowiązki">Członkowie ich prawa i obowiązki</h3>
<h4 id="section-10">§11</h4>
<p>Członkowie Stowarzyszenia dzielą się na:</p>
<ol style="list-style-type: decimal">
<li>rzeczywistych,</li>
<li>wspierających,</li>
<li>uczestników,</li>
<li>honorowych.</li>
</ol>
<h4 id="section-11">§12</h4>
<ol style="list-style-type: decimal">
<li>Członkiem rzeczywistym Stowarzyszenia może być osoba fizyczna, która pragnie wnieść wkład w urzeczywistnienie celów Stowarzyszenia i jest aktywnie zaangażowana w życie społeczności programistów PHP.</li>
<li>Członkiem Stowarzyszenia może być również obywatel innego kraju. Osoba taka składa pisemną deklarację popartą przez dwóch członków rzeczywistych Stowarzyszenia.</li>
</ol>
<h4 id="section-12">§13</h4>
<p>Członek rzeczywisty ma prawo:</p>
<ol style="list-style-type: decimal">
<li>czynnego i biernego udziału w wyborach władz Stowarzyszenia,</li>
<li>podejmowania inicjatyw, zgłaszania wniosków i głosowania na zebraniach Stowarzyszenia zgodnie z przepisami statutu,</li>
<li>zgłaszania opinii, postulatów i wniosków dotyczących działalności Stowarzyszenia,</li>
<li>legitymowania się przynależnością do Stowarzyszenia.</li>
</ol>
<h4 id="section-13">§14</h4>
<ol style="list-style-type: decimal">
<li>Członkiem wspierającym może być osoba prawna lub fizyczna, zainteresowana celami Stowarzyszenia, która zadeklaruje stałą składkę członkowską na rzecz Stowarzyszenia i zostanie przyjęta przez Zarząd Stowarzyszenia na podstawie pisemnie złożonej deklaracji.</li>
<li>Członek wspierający posiada wszystkie prawa członka rzeczywistego i może działać w Stowarzyszeniu za pośrednictwem swego przedstawiciela.</li>
</ol>
<h4 id="section-14">§15</h4>
<ol style="list-style-type: decimal">
<li>Członkiem uczestnikiem Stowarzyszenia może być osoba niepełnoletnia, która za pisemną zgodą swego prawnego opiekuna oraz kierownictwa szkoły złoży wniosek do Zarządu Stowarzyszenia.</li>
<li>Członkom uczestnikom przysługują prawa i obowiązki członka rzeczywistego, poza głosem stanowiącym oraz czynnym i biernym prawem wyborczym.</li>
</ol>
<h4 id="section-15">§16</h4>
<ol style="list-style-type: decimal">
<li>Członkiem honorowym może być osoba szczególnie zasłużona w urzeczywistnianiu celów Stowarzyszenia.</li>
<li>Członkostwo honorowe nadaje Walne Zebranie.</li>
<li>Członkom honorowym przysługują prawa i obowiązki członka rzeczywistego.</li>
<li>Członek honorowy zwolniony jest z opłacania składek członkowskich.</li>
</ol>
<h4 id="section-16">§17</h4>
<p>Członek rzeczywisty i wspierający zobowiązany jest do:</p>
<ol style="list-style-type: decimal">
<li>przestrzegania statutu, regulaminów i uchwał władz Stowarzyszenia,</li>
<li>aktywnego uczestnictwa w realizacji celów Stowarzyszenia,</li>
<li>regularnego opłacania składki członkowskiej zgodnie z uchwałą Walnego Zebrania.</li>
</ol>
<h4 id="section-17">§18</h4>
<ol style="list-style-type: decimal">
<li>Członków rzeczywistych Stowarzyszenia przyjmuje Zarząd Stowarzyszenia większością 2/3 głosów w obecności przynajmniej połowy członków Zarządu.</li>
<li>Członków wspierających przyjmuje Zarząd Stowarzyszenia zwykłą większością głosów.</li>
</ol>
<h4 id="section-18">§19</h4>
<p>Członkowie założyciele Stowarzyszenia z chwilą rejestracji Stowarzyszenia stają się członkami rzeczywistymi.</p>
<h4 id="section-19">§20</h4>
<p>Członkostwo rzeczywiste Stowarzyszenia ustaje w razie:</p>
<ol style="list-style-type: decimal">
<li>pisemnej rezygnacji członka,</li>
<li>skreślenia z listy członków przez Zarząd z powodu niepłacenia składek członkowskich przez okres trzech miesięcy,</li>
<li>skazania prawomocnym wyrokiem sądu powszechnego na karę dodatkową utraty praw publicznych,</li>
<li>śmierci członka,</li>
<li>rozwiązania się Stowarzyszenia,</li>
<li>z innych przyczyn na podstawie uchwały Zarządu.</li>
</ol>
<h4 id="section-20">§21</h4>
<p>Członkostwo wspierające ustaje w razie:</p>
<ol style="list-style-type: decimal">
<li>rezygnacji zgłoszonej na piśmie Zarządowi Stowarzyszenia, uchwałą Zarządu,</li>
<li>skreślenia z uzasadnionych przyczyn dokonanego uchwałą Zarządu,</li>
<li>utraty osobowości prawnej w przypadku osoby prawnej będącej członkiem wspierającym,</li>
<li>rozwiązania się Stowarzyszenia.</li>
</ol>
<h4 id="section-21">§22</h4>
<p>Członek uczestnik traci przynależność do Stowarzyszenia z takich samych przyczyn jak członek rzeczywisty, a także po pisemnym wycofaniu zgody swego opiekuna lub kierownictwa szkoły.</p>
<h4 id="section-22">§23</h4>
<p>Członkostwo honorowe ustaje w razie:</p>
<ol style="list-style-type: decimal">
<li>dobrowolnego zrzeczenia się tej godności,</li>
<li>pozbawienia tej godności uchwałą Walnego Zebrania na wniosek Zarządu,</li>
<li>rozwiązania się Stowarzyszenia.</li>
</ol>
<h4 id="section-23">§24</h4>
<p>Członkom skreślonym lub wykreślonym z listy członków przysługuje prawo wniesienia odwołania do najbliższego Walnego Zebrania.</p>
<h2 id="rozdział-iv">Rozdział IV</h2>
<h3 id="władze-stowarzyszenia">Władze Stowarzyszenia</h3>
<h4 id="section-24">§25</h4>
<p>Władzami Stowarzyszenia są:</p>
<ol style="list-style-type: decimal">
<li>Walne Zebranie</li>
<li>Zarząd</li>
<li>Komisja Rewizyjna</li>
</ol>
<h4 id="section-25">§26</h4>
<ol style="list-style-type: decimal">
<li>Kadencja Władz Stowarzyszenia trwa dwa lata.</li>
<li>Wybór władz odbywa się w głosowaniu tajnym lub jawnym w zależności od uchwały Walnego Zebrania.</li>
<li>Członkowie władz Stowarzyszenia mogą sprawować swoje funkcje dłużej niż jedną kadencję.</li>
<li>Członkowie władz pełnią swe funkcje honorowo.</li>
</ol>
<h3 id="walne-zebranie">Walne Zebranie</h3>
<h4 id="section-26">§27</h4>
<ol style="list-style-type: decimal">
<li>Do kompetencji Walnego Zebrania należy:
<ol style="list-style-type: lower-alpha">
<li>wybór Prezesa,</li>
<li>na wniosek Prezesa powołuje się i odwołuje Wiceprezesa, Sekretarza, Skarbnika i Członków Zarządu Stowarzyszenia,</li>
<li>nadawanie i pozbawianie członkostwa honorowego,</li>
<li>podejmowanie uchwał o przystępowaniu do stowarzyszeń,</li>
<li>uchwalanie zmian statutu Stowarzyszenia,</li>
<li>rozpatrywanie odwołań od decyzji Zarządu,</li>
<li>podjęcie uchwały o rozwiązaniu Stowarzyszenia,</li>
<li>opiniowanie i rozpatrywanie wniosków Komisji Rewizyjnej,</li>
<li>powoływanie władz Stowarzyszenia,</li>
<li>ustalanie wysokości składek,</li>
<li>podejmowanie uchwały dotyczącej bilansu rocznego oraz udzielenie absolutorium dla Zarządu</li>
</ol></li>
<li>Walne Zebrania powinno odbyć się co najmniej raz w roku.</li>
<li>O terminie, miejscu i porządku obrad Walnego Zebrania, Zarząd zawiadamia członków pisemnie (lub elektronicznie e-mailem na wskazany pisemnie uprzednio adres) co najmniej na 14 dni przed terminem.</li>
<li>Uchwały Walnego Zebrania zapadają zwykłą większością głosów:
<ol style="list-style-type: lower-alpha">
<li>w pierwszym terminie przy obecności co najmniej 1/2 ogólnej liczby członków,</li>
<li>w drugim terminie bez względu na liczbę obecnych.</li>
</ol></li>
<li>Głosowanie uchwał Walnego Zebrania odbywa się jawnie. Wniosek o utajnienie głosowania uchwał musi być przegłosowany zwykłą większością głosów przez Walne Zebranie.</li>
</ol>
<h4 id="section-27">§28</h4>
<ol style="list-style-type: decimal">
<li>Nadzwyczajne Walne Zebranie zwoływane jest na podstawie uchwały Zarządu na wniosek Komisji Rewizyjnej lub 1/5 członków Stowarzyszenia.</li>
<li>Wniosek Komisji Rewizyjnej lub członków Stowarzyszenia winien określić sprawy, które ma rozpatrywać Walne Zebranie.</li>
<li>Nadzwyczajne Walne Zebranie jest zwoływane przez Zarząd w terminie nie dłuższym niż 30 dni od daty otrzymania wniosku.</li>
</ol>
<h3 id="zarząd">Zarząd</h3>
<h4 id="section-28">§29</h4>
<ol style="list-style-type: decimal">
<li>Zarząd składa się z 5 osób wybranych przez Walne Zebranie.</li>
<li>Prezydium Zarządu składa się z Prezesa, Wiceprezesa, Sekretarza i Skarbnika.</li>
<li>Uchwały Zarządu zapadają większością głosów przy obecności co najmniej 1/2 liczby członków Zarządu, w tym Prezesa lub Wiceprezesa. W razie równej liczby głosów decyduje głos przewodniczącego zebrania.</li>
</ol>
<h4 id="section-29">§30</h4>
<ol style="list-style-type: decimal">
<li>Organizację i tryb pracy Zarządu i jego Prezydium określa regulamin uchwalony przez Walne Zebranie.</li>
<li>Posiedzenia Zarządu odbywają się w miarę potrzeb, lecz nie rzadziej niż jeden raz w kwartale i zwoływane są przez Prezesa, Wiceprezesa lub Sekretarza.</li>
</ol>
<h4 id="section-30">§31</h4>
<p>Do kompetencji Zarządu należy:</p>
<ol style="list-style-type: decimal">
<li>powoływanie komisji doradczych, które działają na podstawie szczegółowo opracowanego regulaminu,</li>
<li>realizowanie uchwał Walnego Zebrania,</li>
<li>kierowanie działalnością Stowarzyszenia zgodnie z postanowieniami statutu oraz uchwałami i wytycznym Walnego Zebrania,</li>
<li>zwoływanie zwyczajnych i nadzwyczajnych Walnych Zebrań,</li>
<li>podejmowanie decyzji o przyjęciu lub skreśleniu członków,</li>
<li>składanie Walnemu Zebraniu sprawozdań z działalności Zarządu,</li>
<li>zarządzanie majątkiem i funduszami Stowarzyszenia oraz podejmowanie uchwał o przyjmowaniu zapisów i darowizn,</li>
<li>zawieranie umów lub upoważnianie do ich zawierania,</li>
<li>ustanawianie pełnomocników Stowarzyszenia,</li>
<li>reprezentowanie Stowarzyszenia na zewnątrz,</li>
<li>powoływanie komisji problemowych i zespołów roboczych.</li>
</ol>
<h3 id="prezydium-zarządu">Prezydium Zarządu</h3>
<h4 id="section-31">§32</h4>
<p>Prezydium Zarządu w okresie pomiędzy posiedzeniami Zarządu prowadzi działalność w zakresie:</p>
<ol style="list-style-type: decimal">
<li>kierowania bieżącą działalnością Stowarzyszenia,</li>
<li>nadzorowania i wspierania działalności biura Stowarzyszenia,</li>
<li>opracowywania projektów planów działalności i budżetu Stowarzyszenia,</li>
<li>inicjowania i prowadzenia innych spraw wynikających z uchwał Zarządu i postanowień statutu.</li>
</ol>
<h4 id="section-32">§33</h4>
<ol style="list-style-type: decimal">
<li>Decyzje Prezydium zapadają większością głosów przy obecności co najmniej 1/2 członków Prezydium i podlegają przedstawianiu na najbliższym posiedzeniu Zarządu do zatwierdzenia.</li>
<li>Posiedzenia Prezydium odbywają się w miarę potrzeby, nie rzadziej niż jeden raz na dwa miesiące.</li>
</ol>
<h3 id="komisja-rewizyjna">Komisja Rewizyjna</h3>
<h4 id="section-33">§34</h4>
<ol style="list-style-type: decimal">
<li>Komisja Rewizyjna składa się z 4 członków, którzy wybierają spośród siebie przewodniczącego i sekretarza.</li>
<li>W posiedzeniu Zarządu z głosem doradczym może brać udział upoważniony członek Komisji Rewizyjnej.</li>
<li>Członkowie Komisji Rewizyjnej nie mogą pełnić żadnych innych funkcji we władzach Stowarzyszenia.</li>
<li>Uchwały Komisji Rewizyjnej zapadają zwykłą większością głosów przy obecności co najmniej 1/2 liczby członków Komisji. W wypadku równej liczby głosów decyduje głos Przewodniczącego.</li>
</ol>
<h4 id="section-34">§35</h4>
<p>Do kompetencji Komisji Rewizyjnej należy:</p>
<ol style="list-style-type: decimal">
<li>przeprowadzenie co najmniej dwa razy w roku kontroli całokształtu działalności Stowarzyszenia,</li>
<li>występowanie do Zarządu z wnioskami wynikającymi z ustaleń kontroli i żądanie wyjaśnień oraz usunięcia stwierdzonych uchybień,</li>
<li>sporządzanie sprawozdań ze swej działalności i występowanie do Walnego Zebrania z wnioskiem o absolutorium dla Zarządu.</li>
</ol>
<h4 id="section-35">§36</h4>
<p>Organizację i tryb pracy Komisji Rewizyjnej określa regulamin uchwalony przez Walne Zebranie.</p>
<h2 id="rozdział-v">Rozdział V</h2>
<h3 id="majątek-i-fundusze-stowarzyszenia">Majątek i fundusze Stowarzyszenia</h3>
<h4 id="section-36">§37</h4>
<p>Stowarzyszenie może prowadzić działalność gospodarczą w oparciu o obowiązujące przepisy.</p>
<h4 id="section-37">§38</h4>
<p>Na fundusze Stowarzyszenia składają się:</p>
<ol style="list-style-type: decimal">
<li>wpisowe i wpływy ze składek członkowskich,</li>
<li>zapisy, darowizny,</li>
<li>wpływy z działalności statutowej i gospodarczej,</li>
<li>wpływy ze zbiórek publicznych i różnego rodzaju imprez,</li>
<li>wpływy z loterii i aukcji,</li>
<li>dotacje budżetowe, subwencje,</li>
<li>dochody z majątku ruchomego i nieruchomego,</li>
<li>inne wpływy.</li>
</ol>
<h4 id="section-38">§39</h4>
<p>Dla ważności dokumentów dotyczących zobowiązań finansowych wymagane są podpisy Prezesa i Skarbnika, względnie dwóch innych uprawnionych członków Zarządu.</p>
<h2 id="rozdział-vi">Rozdział VI</h2>
<h3 id="postanowienia-końcowe">Postanowienia końcowe</h3>
<h4 id="section-39">§40</h4>
<ol style="list-style-type: decimal">
<li>Uchwałę o zmianie statutu lub rozwiązaniu Stowarzyszenia podejmuje Walne Zebranie większością 2/3 głosów przy obecności:
<ol style="list-style-type: lower-alpha">
<li>w pierwszym terminie - co najmniej połowy liczby członków Stowarzyszenia,</li>
<li>w drugim terminie - zwykłą większością głosów, lecz przy obecności nie mniej niż 1/4 liczby członków.</li>
</ol></li>
<li>Wraz z uchwałą o rozwiązaniu Stowarzyszenia, Walne Zebranie podejmuje uchwałę o przeznaczeniu majątku Stowarzyszenia i powołaniu Komisji Likwidacyjnej.</li>
<li>Zgodnie z art. 31 KPA Stowarzyszenie zastrzega sobie prawo do typowania biegłych - rzeczoznawców i występowania we wszystkich sprawach dotyczących członków Stowarzyszenia.</li>
</ol>
</div>
</body>
</html>
